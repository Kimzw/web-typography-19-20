# Web Typografie

## Briefing
De opdracht aan ons is om een fragment uit de Blade Runner 2049 zo vorm te geven met code dat een doof persoon, in ons geval Marie, de sfeer meekrijgt. Enorm lastig, maar super uitdagend.

Om deze opdracht te laten slagen heb ik gebruik gemaakt van de principes van *exclusive design*. Dat betekent dat ik voor 1 specifiek persoon ga designen en dus de situatie en achtergrond van die persoon moet gaan onderzoeken, om dit zo door te voeren in mijn design. Daarnaast is er geen limiet en kan ik het dus zo gek maken als ik wil.

Marie is de persoon waar ik dit fragment voor design en daarom heb ik het een en ander over haar verzameld. Zo ben ik er achter gekomen dat ze zelf een designer is en veel gevoel heeft voor kleur, typografie en beeld. En dat ze twee-talig is opgevoed, zowel gebarentaal als sprekende taal. Een van haar hobbies is lezen, zowel in haar vrije tijd als voor onderzoek doet ze dit graag. Bij het lezen kan ze alles zelf vormgeven zoals zij het zich verbeeld en dat vindt ze heel fijn. Films kijken doet ze ook graag, maar slechts af en toe. Geluiden zijn slechts abstract voor haar en hierdoor mist ze vaak de sfeer van de film. Daarnaast moet ze zich enorm goed concentreren op alles wat er gaande is in de film (captions, emoties, waar geluiden vandaan komen...). Tot slot houdt ze van kitscherig en is niks te gek voor haar, ze wilt de sfeer voelen en zien!!

## Ontwerp 1

### Ontwerpkeuzes
Mijn eerste idee was op de exacte momenten van bepaalde geluiden een bijpassende kleur op de achtergrond weer te geven. Deze kleur zie je even lang als het geluid te horen is. Zijn het zware geluiden, is de achtergrond donker en bij een alarm rood. 

Bij de vormgeving van de typografie heb ik er voor gekozen om de robot monospace te weergeven. Een monospace lettertype heeft tussen elke letter even veel ruime en elke letter is even hoog. Hierdoor wordt het enorm statisch, houterig en niet vloeiend en deze eigenschappen passen goed bij een robot.
De hoofdrolspeler zelf is een mix van mens en robot, daarom heb ik hem meer een menselijk zacht, karakeristiek en sprekend lettertype gegeven, namelijk Brenner medium. De captions van de robotstem staan boven aan en die van de hoofdrolspeler onder aan. Dit heb ik gedaan omdat tijdens het gesprek tussen de twee de robot boven in het scherm staat en de hoofdrolspeler onder zit. Daarnaast is de hoofrolspeler ook het belangrijkste en zijn zijn captions het belangrijkste. De captions staan in het video frame en dit heb ik gedaan omdat Marie dan zo weinig mogelijk van de film mist. Tijdens het lezen van de captions ziet ze op de achtergrond nog steeds alles van het fragment gebeuren.
De stemmen die minder belangrijk waren zoals de "Fuck-off skin job" heb ik op de juiste plek gezet waar het geluid vandaan kwam. Daarnaast heb ik deze een neutraal font gegeven, namelijk Brenner Sans. Dit heb ik gedaan omdat deze minder belangrijk zijn en dus ook niet moeten opvallen en dus geen specifiek karaktereigenschappen moet meegeven. Het zinnetje "Fuck-off skin job" heb ik naast op de juiste plek van geluid, net als alle andere captions wit weergegeven en een tikkeltje groter dan de captions van de hoofdrolspelers. Ik heb voor een witte kleur gekozen omdat het uitschelden gezegd wordt, maar niet geroepen. Daarnaast heb ik het enkel een tikkeltje groter gemaakt om de leesbaarheid te bevorderen voor Marie.

### Feedback 1
Mijn feedback van Marie was dat de kleuren haar niet genoeg zeggen. De flitsen in het begin geven haar wel een gevoel dat er iets gaande is en er spanning is. Maar vooral bij de rode kleur voor het alarm is ze radeloos. "Is dit de kleur van bloed, een alarm, de liefde? Ik kan dat niet voelen aan enkel een kleur." Duidelijke feedback en compleet te begrijpen.

Van Vasilis daarentegen kreeg ik een enthousiaste reactie. De gekleurde achtergronden waren perfect op het geluid getimed en pastte goed bij de sfeer.

## Ontwerp 2

### Iteraties
Marie wilt graag extra captions bij de kleur-achtergronden die de sfeer beschrijven. Echter vind ik dit een 'saaie' en niet hele creatieve oplossing. Nadat Marie me het voorbeeld gaf wat rood allemaal kan betekenen voor haar, werd het duidelijk dat enkel kleur niet genoeg vertelde over de sfeer. Dit probleem heb ik aangepakt door een combinatie van kleur en visueel beeld te creÃ«ren. Het gedonder in het begin van het fragment blijven flitsende grijzen beelden, maar het alarm is nu een gif van een rood zwaaiend alarm op de achtergrond. Voor de hoge tonen heb ik blauw gloeiende lijnen ontworpen die feller worden als de toon hoger wordt.

### Feedback 2
Marie: "Wauw! Ik krijg echt een gevoel hierbij!!". Ze was enorm enthousiast over mijn itteraties! De keuze dat mijn tekst op de video stond vond ze enorm fijn, zo mistte ze zo goed als niks van zowel de ondertiteling als de video. Ook het alarm en de gloedlijn voor die hoge tonen vond ze heel tof. Aan mij was de taak op de beelden precies te laten kloppen met de geluiden.

Van Vasilis kreeg ik de tip om de lijnen van de hoge tonen nog meer te laten spreken. Door bijvoorbeeld de lijnen sneller van onder naar boven te laten lopen. Daarnaast moest ik de rest van het fragemtn verder doorvertalen in deze vormgeving.


## Ontwerp 3

### Iteraties
Op basis van de gekregen feedback heb ik eerst gekeken naar de sfeer. Ik heb de geluiden nog nauwkeuriger laten samenkomen met de sfeer. Zo bewegen de blauwe gloedlijnen beter mee op het geluid en is de timing van het einde vand de goedkeuring van de eerste test nog exacter.
Daarnaast liepen de captions nog buiten het kader van de video. Dit heb ik op kunnen lossen door een width te geven.

### Toevoegingen
Aan het laatste deel van het fragment had ik nog niks gedaan omdat ik eerst zeker wilde weten of mijn werkwijze en ontwerp goed werkten voor Marie. Dit laatste deel ben ik pas gaan verder ontwerpen in dezelfde stijl toen ik positieve feedback kreeg over mijn aanpak. De tweede controle heeft een compleet andere sfeer dan de eerste en is veel zwaarder. Er hangt een negatieve sfeer met veel spanning. Het geluid benadrukt dit door gedonder en zware geluiden. Omdat deze beelden en sfeer compleet anders waren dan de eerste controle heb ik ervoor gekozen om deze ook compleet anders er uit te laten zien. De hoge toon is compleet weg, waardoor ik de blauwe gloedlijn ook weg heb gelaten. Om de spanning en het zware gedonder te benadrukken en laat ik verschillende donkere kleuren op de achtergrond overgaan in elkaar. Deze overgangen van kleuren heb ik op hetzelfde tempo laten bewegen als het tempo van het geluid. Op het moment dat de telefoon gaat om een melding te geven dat iets niet klopt met de test, heb ik een lage golvende lijn ontworpen in dezelfde stijl met de blauwe gloed.

### Feedback
Door feedback van enkele kennissen gebruikt als testpersonen heb ik nog kleine puntjes op de i gezet. Zo heb ik bij de captions van de hoofdrolspeler "-" weggehaald. En op het moment dat hij 3x Within cells interlinked moet zeggen dit verduidelijkt door de tekst per keer iets groter te maken. Dit vergroten van de tekst past ook heel goed bij de spanning die steeds groter wordt.

## Conclusie
Dit was een super uitdagend en enorm leuk project! Niks is te gek en dat maakte het zowel lastig als makkelijk, want alles kan en alles mag, maar is wat jij maakt dan niet te simpel? Ik vind dat ik een goede combinatie heb gevonden die goed werkt en fijn oogt. Ik vond dit een mega interessant project en denk dat mijn onderzoek en uitkomst enorm nuttig kan zijn voor ontwerpers met hetzelfde doel.

## Bronnen


