# Briefing

De opdracht aan ons is om een fragment uit de Blade Runner 2049 zo vorm te geven met code dat een doof persoon, in ons geval Marie, de sfeer meekrijgt. Enorm lastig, maar super uitdagend.

## Feedback ronde 1

Mijn eerste idee was op de exacte momenten van bepaalde geluiden een bijpassende kleur op de achtergrond weer te geven. Deze kleur zie je even lang als het geluid te horen is. Zijn het zware geluiden, is de achtergrond donker en bij een alarm rood. Bij de vormgeving van de typografie heb ik er voor gekozen om de robot monospace te weergeven. Een monospace lettertype heeft tussen elke letter even veel ruime en elke letter is even hoog. Hierdoor wordt het enorm statisch, houterig en niet vloeiend en deze eigenschappen passen goed bij een robot. De hoofdrolspeler zelf is een mix van mens en robot, daarom heb ik hem meer een menselijk zacht, karakeristiek en sprekend lettertype gegeven, namelijk Brenner medium. De captions van de robotstem staan boven aan en die van de hoofdrolspeler onder aan. Dit heb ik gedaan omdat tijdens het gesprek tussen de twee de robot boven in het scherm staat en de hoofdrolspeler onder zit. Daarnaast is de hoofrolspeler ook het belangrijkste en zijn zijn captions het belangrijkste. De captions staan in het video frame en dit heb ik gedaan omdat Marie dan zo weinig mogelijk van de film mist. Tijdens het lezen van de captions ziet ze op de achtergrond nog steeds alles van het fragment gebeuren.

Mijn feedback van Marie was dat de kleuren haar niet genoeg zeggen. De flitsen in het begin geven haar wel een gevoel dat er iets gaande is en er spanning is. Maar vooral bij de rode kleur voor het alarm is ze radeloos. "Is dit de kleur van bloed, een alarm, de liefde? Ik kan dat niet voelen aan enkel een kleur." Duidelijke feedback en compleet te begrijpen.

Van Vasilis daarentegen kreeg ik een enthousiaste reactie. De gekleurde achtergronden waren perfect op het geluid getimed en pastte goed bij de sfeer.

## Feedback ronde 2

Marie wilt graag captions, maar dit vind ik een 'saaie' oplossing. Aan mij was de taak om dit om te zetten naar een creatieve beeldtaal. Dit heb ik gedaan door een combinatie van kleur en visueel beeld. Het gedonder in het begin van het fragment blijven flitsende grijzen beelden, maar het alarm is nu een video van een rood zwaaiend alarm op de achtergrond. De hoge tonen zijn vervangen door blauw gloeiende lijnen die feller worden als de toon hoger worden.

Feedback van Marie: "Wauw! Ik krijg echt een gevoel hierbij!!".
